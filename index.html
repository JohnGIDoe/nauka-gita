<!DOCTYPE html>
<html lang="en">

  <head>
    <link>
      <meta charset="utf-8">
      <meta name="viewport" content="width=device-width, initial-scale=1.0">
      <title>Learning git</title>
      <link rel="stylesheet" href="css/style.css">
    </link>
  </head>

  <body>
    <div class="container">
      <h2>Na straganie</h2>
      <span>Autorem wiersza jest <strong> Jan Brzechwa</strong></span>
      <p>
     
          <p>Na straganie w dzień targowy
          Takie słyszy się rozmowy:</p>
        
          <p>"Może pan się o mnie oprze,
          Pan tak więdnie, panie koprze."</p>
          
          <p>"Cóż się dziwić, mój szczypiorku,
          Leżę tutaj już od wtorku!"</p>
          
          <p>Rzecze na to kalarepka:
          "Spójrz na rzepę - ta jest krzepka!"</p>
          
          <p>Groch po brzuszku rzepę klepie:
          "Jak tam, rzepo? Coraz lepiej?"</p>
          
          <p>"Dzięki, dzięki, panie grochu,
          Jakoś żyje się po trochu.</p>
      
          <p>Lecz pietruszka - z tą jest gorzej:
          Blada, chuda, spać nie może."</p>
          
          <p>"A to feler" -
          Westchnął seler.</p>
          
          <p>Burak stroni od cebuli,
          A cebula doń się czuli:</p>
          
          <p>"Mój Buraku, mój czerwony,
          Czybyś nie chciał takiej żony?"</p>
          
          <p>Burak tylko nos zatyka:
          "Niech no pani prędzej zmyka,</p>
          
          <p>Ja chcę żonę mieć buraczą,
          Bo przy pani wszyscy płaczą."</p>
          
          <p>"A to feler" -
          Westchnął seler.</p>
          
          <p>Naraz słychać głos fasoli:
          "Gdzie się pani tu gramoli?!"</p>
          
          <p>"Nie bądź dla mnie taka wielka" -
          Odpowiada jej brukselka.</p>
          
          <p>"Widzieliście, jaka krewka!" -
          Zaperzyła się marchewka.</p>
          
          <p>"Niech rozsądzi nas kapusta!"
          "Co, kapusta?! Głowa pusta?!"</p>
          
          <p>A kapusta rzecze smutnie:
          "Moi drodzy, po co kłótnie,</p>
          
          <p>Po co wasze swary głupie,
          Wnet i tak zginiemy w zupie!"</p>
          
          <p>"A to feler" -
          Westchnął seler.</p>
          <p>Więcej: <a href=#>https://www.chillizet.pl/Styl-zycia/Dom/Wiersze-Jana-Brzechwy-na-straganie-zoo-Jan-Brzechwa-wiersze-11498</a></p>

      </p>
    </div>
  </body>

</html>